ในการจะ compile โปรแกรมใหม่ให้ดำเนินขั้นตอนต่อไปนี้
    1. เข้าโปรแกรม FoxPro for DOS โดยที่จะต้องมี Distribution kit อยู่ด้วย และใช้คำสั่ง SET DEFA TO \STAT2 เพื่อให้อยู่ใน directory ชื่อ STAT2
    2. ใช้คำสั่ง MODI PROJ STAT2
    3. จะขึ้นหน้าต่าง project ชื่อ STAT2 ซึ่งถ้าเป็นการสร้างครั้งแรกจะเป็นหน้าต่างว่าง ๆ อยู่ แต่ถ้าเคยสร้างแล้วจะมีชื่อโปรแกรมต่าง ๆ อยู่
    4. ในกรณีสร้างครั้งแรก ให้กดปุ่ม [TAB] เลื่อนแถบแสงไปที่ ADD แล้วกดปุ่ม [ENTER]
    5. เลื่อนแถบแสงไปที่ [SORUCE] แล้วกดปุ่ม [ENTER]
    6. เลื่อนแถบแสงไปที่ STAT2 แล้วกดปุ่ม [ENTER]
    7. จะปรากฏชื่อโปรแกรม STAT2 ที่หน้าต่างของ project และมีเครื่องหมายข้าวหลามตัดหน้าชื่อโปรแกรม  เพื่อแสดงว่าเป็นโปรแกรมเริ่มต้น ให้กดปุ่ม  [CTRL]+[B]  จะปรากฏหน้าต่างเพื่อที่จะสร้าง application ขึ้น
    8. ให้กดปุ่ม [B] ถ้ามีจุด (radio button) ปรากฏขึ้นที่หน้าหัวข้อ build application
    9. ให้กดปุ่ม [CTRL]+[ENTER] 2 ครั้ง โปรแกรม FOXPRO จะสร้าง application ชื่อ STAT2.APP ขึ้น โดยจะเรียกโปรแกรมที่เกี่ยวข้องเข้ามา เมื่อสร้าง application  เสร็จแล้วจะพบว่าที่หน้าต่างของ  project จะมีชื่อโปรแกรมอยู่มากมาย  ถ้าเราอยากดูข้อความหรือแก้ไขก็สามารถเลื่อนแถบแสงไปยังโปรแกรมที่ต้องการ แล้วกดปุ่ม [ENTER]
    10.  ในขณะที่ FOXPRO กำลังทำการสร้าง application  อยู่นั้น  จะมีการรายงานว่ามี error อะไรเกิดขึ้นหรือไม่ ถ้าดูไม่ทันเมื่อสร้าง application เสร็จแล้ว ให้กดปุ่ม [CTRL]+[S] ดูว่ามี error หรือไม่ ถ้ามีก็ให้แก้ไขให้เสร็จก่อน
    11. ก่อนที่จะสร้าง executable file จะต้องมีการเพิ่มและ exclude บาง file ก่อน โดยทำดังต่อไปนี้
            11.1 ให้ทำการ exclude file ต่อไปนี้ PRINTOPD, RP501, RP502, RP503 โดยทำการเลื่อนแถบไปที่ไฟล์ดังกล่าวทีละไฟล์ แล้วกดปุ่ม [CTRL]+[C] จะปรากฏปุ่มเล็ก ๆ ขึ้น แสดงให้รู้ว่าเวลา compile ไฟล์ดังกล่าวจะไม่ถูก compile เข้าไปด้วย
            11.2  ให้ทำการเพิ่มแฟ้ม report เข้าไป โดยใช้ปุ่ม [TAB]  เลื่อนแถบแสงไปที่ ADD แล้วกดปุ่ม [ENTER] จะปรากฏหน้าต่างใหม่ขึ้นมา โดยหน้าต่างซ้ายบนจะเป็นชื่อไฟล์ต่าง ๆ  และหน้าต่างซ้ายล่างจะเป็นชนิดของไฟล์ (type) ซึ่งครั้งแรกสุดนี้จะเป็น PROGRAM  ให้เลื่อนแถบแสงไปที่หน้าต่างซ้ายล่างนี้โดยกดปุ่ม [TAB] ไปเรื่อย เมื่อแถบแสงมาอยู่ที่ตำแหน่งนี้แล้วให้กดปุ่ม [ENTER]  จะปรากฏรายชื่อชนิดต่าง  ๆ ของไฟล์ขึ้นมา ให้เลื่อนแถบแสงไปที่ REPORT แล้วกดปุ่ม [ENTER]  แถบแสงจะเลื่อนไปที่หน้าต่างซ้ายบน ซึ่งจะแสดงชื่อไฟล์ที่เป็น REPORT และชื่อ directory ให้เลื่อนแถบแสงไปที่ directory [SORUCE] แล้วกดปุ่ม [ENTER] จะปรากฏรายชื่อไฟล์ประเภท report  ขึ้นมาให้เลื่อนแถบแสงไปที่ไฟล์ที่ต้องการแล้วกดปุ่ม [ENTER] เพื่อเลือก ไฟล์ที่ถูกเลือกจะไปปรากฏที่หน้าต่างของ project  ทำเช่นนี้จนกว่าจะได้ไฟล์ทั้งหมดที่ต้องการ   รายชื่อไฟล์ทั้งหมดที่ต้องการมีดังนี้  ADM_RP,  DSC_RP,   IPD_MORN, TITLE, TRF_RP
            11.3 ให้ทำเช่นเดียวกับข้อ 11.2 แต่ให้ใช้ไฟล์เป็นประเภท DATABASE แล้วให้เพิ่มไฟล์ดังต่อไปนี้เข้าไป CODE504P, CODE505P, CODE506P, CODEACCP, NAME504P, NAME505P, NAME506P, NAMEACCP
    12.  เมื่อเสร็จจากการเพิ่มและ exclude  ไฟล์เรียบร้อยแล้ว  เราก็จะอยู่ที่หน้าต่างของ project  ให้กดปุ่ม  [CTRL]+[B] จะปรากฏหน้าจอใหม่ขึ้น ให้กดปุ่ม [E]  จะปรากฏเป็นปุ่ม  (radio button)  ขึ้นที่หน้าหัวข้อ  build executable program ให้กดปุ่ม [X]  เพื่อให้เกิดปุ่มที่  หน้าหัวข้อ extend version แล้วกดปุ่ม [CTRL]+[ENTER] 2 ครั้ง FOXPRO ก็จะสร้างโปรแกรม STAT2.EXE ให้ตามต้องการ เป็นอันเสร็จพิธี
    13. ในกรณีที่มีการแก้ไขครั้งต่อไป เมื่อแก้ไขเสร็จแล้วก็เพียงแต่ทำตามข้อ 1., 2. และ 12. เท่านั้น